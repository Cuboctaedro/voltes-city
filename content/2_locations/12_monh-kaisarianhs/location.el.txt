Title: Μονή Καισαριανής

----

Slug: monh-kaisarianhs

----

Body: 

Φωλιασμένη στην δυτική πλαγιά του Υμηττού ανατολικά της πόλης, η Ιερά Μονή Καισαριανής βρίσκεται καλά κρυμμένη στο μέσο μιας καταπράσινης κοιλάδας εκτάσεως 5.000 στρεμμάτων, μόλις δύο χιλιόμετρα από την ομώνυμη συνοικία των Αθηνών. Χρονολογείται στον 11ο αιώνα και σήμερα λειτουργεί ως ένας καλά αναστηλωμένος αρχαιολογικός χώρος. Το περιφραγμένο συγκρότημα, γεμάτο με κυπαρίσσια, αναπτύσσεται γύρω από ένα κεντρικό αίθριο που περιβάλλεται από μια κουζίνα και τραπεζαρία, τα κελιά των μοναχών και ένα λουτρό. Η θολωτή κύρια εκκλησία χτίστηκε πάνω από τα θεμέλια ενός αρχαίου ναού όπως μαρτυρούν οι κλασικοί κίονες που υποστηρίζουν τον τρούλο και είναι αφιερωμένη στα Εισόδια της Θεοτόκου και το παρεκκλήσι στον Άγιο Αντώνιο. Η Μονή διασώθηκε χάρη στις δωρεές γνωστών Αθηναϊκών οικογενειών μεταξύ τών οποίων περιλαμβάνεται και η οικογένεια Μπενιζέλου , μέλος τής οποίας φιλοξενήθηκε στην Μονή κατά τη διάρκεια λοιμού που έπεσε στην Αθήνα. Οι περισσότερες από τις διατηρημένες τοιχογραφίες χρονολογούνται στον 17ο και 18ο αιώνα.

----

Coverimage: 

- dsc01440.jpg

----

Programs: 

- 
  title: >
    "Στην αγκαλιά του
    Υμηττού"
  ages: null
  body: >
    Τι λέτε για μια βόλτα
    στο βουνό δίπλα στην
    πόλη; Στο αισθητικό
    δάσους του Υμηττού!
    Εκεί όπου η φύση
    ελευθερώνει όλα της
    τα χρώματα και τα
    αρώματα και όπου
    δεσπόζει η ιστορική
    Ιερά Μονή της
    Καισαριανής. Πώς ήταν
    άραγε ένα βυζαντινό
    μοναστήρι, πώς ζούσαν
    οι καλόγεροι, ποια
    ήταν τα μυστικά της
    καθημερινότητάς τους;
    Ας βρεθούμε στην
    εξοχή κι ας
    γνωρίσουμε τους
    αρχαιολογικούς
    θησαυρούς της πόλης
    μας!
  image:
    - download.jpg

----

Description: 

----

Featuredimage: 

----

Authortwitter: 

----

Message: 

----

Template: location