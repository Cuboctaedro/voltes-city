Title: 

Εθνικό Αρχαιολογικό Μουσείο

----

Slug: e8niko-arxaiologiko-moyseio

----

Body: 

Το Εθνικό Αρχαιολογικό Μουσείο είναι το μεγαλύτερο μουσείο της Ελλάδας και ένα από τα σημαντικότερα του κόσμου. Οι πλούσιες συλλογές του, που αριθμούν περισσότερα από 11.000 εκθέματα, προσφέρουν στον επισκέπτη ένα πανόραμα του αρχαίου ελληνικού πολιτισμού από τις αρχές της προϊστορίας έως την ύστερη αρχαιότητα.

----

Coverimage: 

- ethniko-arxaiologiko-mouseio.jpg

----

Programs: 

- 
  title: Αιγυπτιακή Συλλογή
  body: |
    Ταξιδιώτες από τη φύση τους οι αρχαίοι Έλληνες επηρεάστηκαν πολύ από τους λαούς της ανατολικής Μεσογείου, ιδιαίτερα από τους αρχαίους Αιγυπτίους, με τους οποίους διατηρούσαν πάντα φιλικές σχέσεις.
    Η πλούσια συλλογή του Εθνικού Αρχαιολογικού όχι μόνο εξάπτει την φαντασία των παιδιών, αλλά κάνει και πιο εύκολα κατανοητό το άνοιγμα σε έναν ευρύτερο γεωγραφικό χώρο. Δεν είμαστε πια μόνο "εμείς", υπάρχουν και οι "άλλοι".
  image:
    - aigyptiaka.jpg
- 
  title: Προϊστορική Συλλογή
  body: |
    Ελάτε να θαυμάσουμε τις "πολύχρυσες Μυκήνες" που πρώτος ύμνησε ο Όμηρος στα έπη του.
    H **Προϊστορική Συλλογή** αποτελείται από μοναδικά έργα τέχνης, αντιπροσωπευτικά των μεγάλων πολιτισμών που άνθησαν στον αιγαιακό χώρο.
    Περιλαμβάνει έργα της νεολιθικής εποχής και της Εποχής του Χαλκού, από την ηπειρωτική Ελλάδα, τα νησιά του Αιγαίου και την Τροία. Τα σημαντικότερα εκθέματα είναι οι θησαυροί των βασιλικών τάφων των Μυκηνών, οι πινακίδες της Γραμμικής Β γραφής, τα αινιγματικά μαρμάρινα κυκλαδικά ειδώλια και οι θαυμάσια διατηρημένες τοιχογραφίες της Θήρας.
  image:
    - 2.jpg
- 
  title: Συλλογή γλυπτών
  body: |
    Η ελληνική μυθολογία πλούσια σε χαρακτήρες, πλοκή και συναίσθημα μοιάζει με σενάριο ταινίας όπου πρωταγωνιστούν Θεοί, ήρωες, μυθικά τέρατα, πλάσματα της φαντασίας αλλά και άνθρωποι με πάθη.
    Η **Συλλογή Γλυπτών** του Εθνικού Αρχαιολογικού Μουσείου αποτελεί την καλύτερη αφετηρία για να καταλάβουν τα παιδιά πως ο μύθος συνδέεται με την ιστορία αλλά και την τέχνη.
  image:
    - eam-zeus.jpg
- 
  title: Συλλογή Αγγείων
  body: 'Τα αγγεία είναι το μέσο από το οποίο μαθαίνουμε τις ιστορίες του παρελθόντος. Είναι τα αντικείμενα που μας προσφέρουν απεικονίσεις των αρχαίων ελληνικών μύθων ωστόσο, η κεραμική δεν είναι μόνο μια πηγή πληροφοριών για την αρχαία μυθολογία. Μέσα από τα αγγεία μαθαίνουμε πολλά πράγματα για τις πόλεις στις οποίες είχαν κατασκευαστεί ή/και χρησιμοποιηθεί. Η **Συλλογή Αγγείων και Μικροτεχνίας** του Εθνικού Αρχαιολογικού Μουσείου περιλαμβάνει περί τα 6.000 αντικείμενα που καλύπτουν αδιάλειπτα την εξέλιξη της ελληνικής κεραμικής και ζωγραφικής από τον 11ο έως τον 4ο αι. π.Χ.   Ένα μαγικό ταξίδι στο χρόνο και στην γνώση μας περιμένει σε αυτήν την ξενάγηση!'
  image:
    - aggeia13.jpg

----

Description: 

----

Featuredimage: 

----

Authortwitter: 

----

Message: 

----

Template: location