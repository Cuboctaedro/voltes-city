Title: 

Μουσείο Ακρόπολης

----

Slug: moyseio-akropolhs

----

Body: 

Το Μουσείο Ακρόπολης, από τα σπουδαιότερα στον κόσμο, περιλαμβάνει μοναδικά αριστουργήματα, κυρίως πρωτότυπα έργα της αρχαϊκής και κλασικής ελληνικής τέχνης, που συνδέονται άμεσα με τον ιερό βράχο της αθηναϊκής Ακρόπολης. Πρόκειται για ελεύθερα αναθηματικά γλυπτά, καθώς και σύνολα αρχιτεκτονικών γλυπτών που κοσμούσαν τα οικοδομήματα που ανεγέρθηκαν σε διάφορες ιστορικές περιόδους στην Ακρόπολη.

----

Coverimage: 

- acropolis-museum-2.jpg

----

Programs: 

- 
  title: 'Θεοί & Μύθοι'
  hide: 'false'
  ages: null
  body: >
    Το αγαπημένο μουσείο
    των παιδιών αλλά και
    των γονιών ξεδιπλώνει
    τον πλούτο των
    αιθουσών του μέσα από
    μία ξενάγηση ειδικά
    για μικρούς
    επισκέπτες. Μπορεί να
    χωρέσει ο πιο
    σπουδαίος Ναός της
    αρχαιότητας μέσα σε
    ένα μουσείο; Κι όμως
    μπορεί! Ελάτε να
    γνωρίσουμε τα γλυπτά
    του Παρθενώνα, τις
    Καρυάτιδες, τις Κόρες
    και τους Ιππείς, με
    φόντο αγαπημένες
    ιστορίες της
    ελληνικής μυθολογίας
    με Αμαζόνες,
    Κενταύρους, Γίγαντες
    αλλά και ήρωες όπως ο
    Ηρακλής και ο Θησέας!
  image:
    - acropolis-museum-3.jpg
- 
  title: >
    Η καθημερινή ζωή στην
    αρχαία Αθήνα
  hide: 'false'
  ages: null
  body: >
    Που ζούσαν οι αρχαίοι
    Αθηναίοι; Τι
    επαγγέλματα έκαναν;
    Ποια ήταν η θέση της
    γυναίκας στην
    κοινωνία και στο
    σπίτι; Ποια ήταν τα
    έθιμα του γάμου; Τι
    γιορτές γιόρταζαν; Τι
    έτρωγαν; Πότε
    πήγαιναν τα παιδιά
    σχολείο; Το Μουσείο
    της Ακρόπολης
    αποτελεί την τέλεια
    αφορμή για να
    γνωρίσουν τα παιδιά
    από κοντά την
    καθημερινότητα των
    αρχαίων αθηναίων.
    Στην ευρύχωρη αίθουσα
    του ισογείου με το
    κεκλιμένο γυάλινο
    δάπεδο
    παρουσιάζονται
    ευρήματα από τις
    κλιτύες (πλαγιές) του
    βράχου της Ακρόπολης.
    Η αίθουσα των κλιτύων
    φιλοξενεί ευρήματα
    τόσο από τα ιερά που
    βρίσκονταν στις
    πλαγιές της Ακρόπολης
    όσο και από τον
    οικισμό που
    αναπτύχθηκε εκεί. Οι
    ανασκαφές αποκάλυψαν
    σπίτια και
    εργαστήρια, δρόμους
    και πλατείες, πηγάδια
    και δεξαμενές, αλλά
    και χιλιάδες
    αντικείμενα που
    άφησαν πίσω τους οι
    αρχαίοι κάτοικοι της
    περιοχής και που θα
    μας βοηθήσουν να
    αντλήσουμε
    πληροφορίες για την
    κατοικία, την
    ενδυμασία, τη
    διατροφή, τα συμπόσια,
    τις γιορτές, την
    ψυχαγωγία και την
    κοινωνική ζωή των
    κατοίκων της πόλης
    μας.
  image:
    - 20190328_102318.jpg
- 
  title: >
    Ιστορίες για Μυθικά
    Τέρατα
  hide: 'false'
  ages: null
  body: >
    Η ελληνική μυθολογία
    είναι γεμάτη από
    ηρωϊκούς άθλους και
    θεϊκές παρεμβάσεις. Ο
    Ηρακλής, η θεά Αθηνά
    αλλά και ο Οιδίποδας
    ήρθαν αντιμέτωποι με
    μυθικά τέρατα και
    αγωνιώδεις
    περιπέτειες. Ελάτε να
    κάνουμε μαζί με τα
    παιδιά, μέσα από μία
    βόλτα στο μουσείο της
    Ακρόπολης, ένα ταξίδι
    με την φαντασία μας
    στα αρχαία χρόνια και
    να ανακαλύψουμε αυτά
    τα μυθικά πλάσματα
    και τις ιστορίες τους!
  image:
    - img_20161008_175506.jpg
- 
  title: Πανόραμα
  hide: 'false'
  ages: null
  body: 'Το Μουσείο Ακρόπολης φέτος τον Ιούνιο γιόρτασε τα δέκατα γενέθλια του και με αφορμή αυτό τον εορτασμό άνοιξε προς το κοινό η ανασκαφή στην βάση του μουσείου. Μια αρχαία γειτονιά της Αθήνας ενσωματώθηκε μοναδικά στην αρχιτεκτονική του Μουσείου Ακρόπολης ως ένα ακόμα έκθεμα, που συνδιαλέγεται με τα αριστουργήματα του αρχαίου ελληνικού πολιτισμού που παρουσιάζονται στους ορόφους του. Αυτά τα αριστουργήματα θα θαυμάσουμε μαζί από κοντά. Γονείς-παιδιά μαζί σε μία μοναδική  απολαυστική ξενάγηση που θα τα περιέχει όλα! Ένα "Πανόραμα" της αρχαίας Αθήνας!'
  image:
    - acropolis_museum_anaskafi.jpg

----

Description: 

----

Featuredimage: 

----

Authortwitter: 

----

Message: 

----

Template: location