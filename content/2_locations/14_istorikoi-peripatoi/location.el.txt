Title: Ιστορικοί Περίπατοι

----

Slug: istorikoi-peripatoi

----

Body: 

Ο Ναός της Θεοτόκου **Γοργοεπήκοου** και Αγίου Ελευθερίου, είναι μεσαιωνικός χριστιανικός ναός και βρίσκεται απέναντι από την Μητρόπολη. Το όνομα γοργοεπήκοος είναι βυζαντινή ποσωνυμία της Θεοτόκου, και σημαίνει «από ψηλά σπεύδουσα και ταχεία βοήθεια». Είναι κτισμένος επάνω στα ερείπια αρχαίου ναού της Ειλειθύιας. Το **Αρχοντικό Μπενιζέλου** στην Πλάκα, τυπικό δείγμα αστικής αρχιτεκτονικής της προεπαναστατικής Αθήνας (15ος - 16ος αι.) και προγονικό σπίτι της Αγίας Φιλοθέης της Αθηναίας, είναι το πιο παλιό σπίτι της πρωτεύουσας. Ανήκε στην αριστοκρατική οικογένεια του Αθηναίου άρχοντα **Άγγελου Μπενιζέλου**, που ήλκε την καταγωγή της από βυζαντινό οίκο. 
Το **Λουτρό των Αέρηδων** είναι το μόνο από τα δημόσια λουτρά της Αθήνας που σώζεται μέχρι σήμερα. Χρονολογείται στην πρώτη περίοδο της Τουρκοκρατίας (1430-1669)  και βρίσκεται κοντά στη Ρωμαϊκή Αγορά και το Ρολόι του Κυρρήστου. Με το όνομα **Αέρηδες** καθιερώθηκε να λέγεται αρχαίο μνημείο που βρίσκεται στους βόρειους πρόποδες της Ακρόπολης Αθηνών, στον χώρο της Ρωμαϊκής Αγοράς στην Πλάκα. Η επίσημη ονομασία του είναι Ωρολόγιο του Κυρρήστου και θεωρείται πως το ανήγειρε ο Ανδρόνικος ο Κυρρήστης (ή Κύρρηστος). Πρόκειται για οκταγωνικό μαρμάρινο κτίριο, χωρίς κίονες, όπου στις ισάριθμες μετόπες του φέρονται ανάγλυφοι οι οκτώ κύριοι άνεμοι, εξ ου και η ονομασία «Αέρηδες».

----

Coverimage: 

- 972807_835848_cole_gt2004q_5515.jpg

----

Programs: 

- 
  title: >
    Ματιές στην Αθήνα του
    18ου αιώνα
  hide: 'false'
  ages: 7+
  body: 'Ένα στολίδι στην καρδιά της Πλάκας, το αρχοντικό των Μπενιζέλων, αλλά και η Ρωμαϊκή Αγορά, η Βιβλιοθήκη του Αδριανού, η πλατεία στο Μοναστηράκι μας ταξιδεύουν σε μια Αθήνα που υπάρχει πια μόνο σε σχέδια περιηγητών.  Μια Αθήνα πολυπολιτισμική που κατοικείται κατά το 1/3 από Τούρκους και κατά τα 2/3 από Έλληνες αλλά και Ευρωπαίους. Παζάρια, Λουτρά, Βυζαντινές Εκκλησίες αλλά και Τζαμιά πλέκονται σε ένα γαϊτανάκι γλωσσών , πολιτισμών και θρησκειών. Μια βόλτα στο άγνωστο παρελθόν της πόλης μας που θα εντυπωσιάσει μικρούς και μεγάλους!'
  image:
    - proepanastatiki-athina.jpg
- 
  title: Παλιά Αθήνα
  hide: 'false'
  ages: 7+
  body: 'Θα γνωρίσουμε σε μία βόλτα στην Πλάκα μια εικόνα της Αθήνας που επιβιώνει πια μόνο σε γκραβούρες και σχέδια περιηγητών. Η Πλατεία Μητροπόλεως, το Αρχοντικό των Μπενιζέλων, τα Λουτρά Αέρηδων, το Ρολόι Κυρρήστου και η γύρω περιοχή θα γίνουν ο καμβάς μας που πάνω του θα υφάνουμε τις ιστορίες του παρελθόντος. Που ήταν ο αρχαίος ναός της Ειλειθυίας; Ποιο είναι το πιο παλιό σωζόμενο αρχοντικό της Αθήνας; Που μαζεύονταν οι γυναίκες της εποχή και καλλωπίζονταν; Που γίνονταν τα ψώνια και οι εμπορικές συναλλαγές της πόλης;  Μια βόλτα στο άγνωστο παρελθόν που θα εντυπωσιάσει μικρούς και μεγάλους!'
  image:
    - palia-athina.jpg
- 
  title: >
    Προεπαναστατική
    Αθήνα
  hide: 'false'
  ages: 7+
  body: |
    Σε αυτή τη βόλτα-ξενάγηση ρίχνουμε το βλέμμα μας στην Αθήνα του 18ου αιώνα λίγο πριν την Επανάσταση του 1821.
    
    Ξεκινώντας από το αρχοντικό των Μπενιζέλων, ένα στολίδι στην καρδιά της Πλάκας, τα Λουτρά των Αέρηδων, την Ρωμαϊκή Αγορά, τη Βιβλιοθήκη του Αδριανού και καταλήγοντας στην πλατεία στο Μοναστηράκι κάνουμε ένα σύντομο ταξίδι σε μια Αθήνα που υπάρχει πια μόνο σε σχέδια περιηγητών. Μια Αθήνα πολυπολιτισμική που κατοικείται κατά το 1/3 από Τούρκους και κατά τα 2/3 από Έλληνες αλλά και Ευρωπαίους. Παζάρια, Λουτρά, Βυζαντινές Εκκλησίες αλλά και Τζαμιά πλέκονται σε ένα γαϊτανάκι γλωσσών , πολιτισμών και θρησκειών. Μια βόλτα στο άγνωστο παρελθόν της πόλης μας που θα εντυπωσιάσει μικρούς και μεγάλους!
  image:
    - proepanastatiki-athina.jpg
- 
  title: H Βυζαντινή Αθήνα
  hide: 'false'
  ages: null
  body: >
    Θα ξεκινήσουμε τη
    βόλτα μας με μία
    επίσκεψη στην
    εκκλησία
    «Καπνικαρέα», στη
    συνέχεια θα
    κατευθυνθούμε στην
    Πλατεία Μητροπόλεως
    για να δούμε τον Ναό
    της Θεοτόκου
    Γοργοεπήκοου και
    Αγίου Ελευθερίου που
    βρίσκονται δίπλα στην
    Ιερή Μητρόπολη
    Αθηνών. Στη συνέχεια
    θα διαβούμε την οδό
    Αιόλου με κατεύθυνση
    τη Ρωμαϊκή Αγορά όπου
    θα επισκεφτούμε το
    Ρολόϊ του Κυρρήστου
    που είχε μετατραπεί
    σε Βαπτιστήριο και θα
    μιλήσουμε για την
    τοπογραφία της πόλης
    κατά τα Βυζαντινά
    χρόνια. Επίσκεψη στο
    Φετιχιέ Τζαμί.
    Επόμενη στάση η
    Βιβλιοθήκη του
    Αδριανού όπου θα
    μιλήσουμε για τον
    Άγιο Ασώματο και την
    Μεγάλη Παναγιά και θα
    τελειώσουμε την βόλτα
    μας στην Πλατεία
    Μοναστηρακίου και την
    Παναγιά την
    Παντάνασσα.
  image:
    - gorgoepikoos.jpeg
- 
  title: >
    Tο Ιστορικό κέντρο της
    Αθήνας
  hide: 'false'
  ages: null
  body: |
    Σημείο εκκίνησης η πλατεία Συντάγματος, όπου θα μιλήσουμε για το κτήριο του Ελληνικού Κοινοβουλίου και την ιστορία της πλατείας.
    Επόμενη στάση ο Εθνικός Κήπος, με σύντομη αναφορά στη δημιουργία και εξέλιξή του.Έξοδος στην οδό Ηρώδου Αττικού και γνωριμία με το Μέγαρο Μαξίμου και το Προεδρικό Μέγαρο. Βόλτα στο Ζάππειο, το όραμα του Ευάγγελου Ζάππα και ένα από τα σημαντικότερα κτήρια της Αθήνας.
    Τελικός προορισμός το Παναθηναϊκό Στάδιο, ένα παγκόσμιο σύμβολο του αθλητισμού.
  image:
    - >
      copy-of-green-nature-photo-book-collage.jpg

----

Description: 

----

Featuredimage: 

----

Authortwitter: 

----

Message: 

----

Template: location