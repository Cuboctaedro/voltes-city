Title: Σχολεία

----

Download: 

- tour-info_schools_2019.pdf

----

Buttontext: Πρόγραμμα 2019-2020

----

Body: 

## Ξεναγήσεις για μαθητές από ξεναγούς, Ιστορικούς Αρχαιολόγους
### προσαρμοσμένες στην σχολική ύλη Νηπιαγωγείου-Δημοτικού-Γυμνασίου-Λυκείου.
**Εμπεδώνω= εδραιώνω στο νου μου μια αποκτηθείσα γνώση.**
Ο καλύτερος τρόπος για να εδραιώσουν στο νου τους οι μαθητές μια νέα γνώση είναι η έκθεσή τους σε πολλαπλά ερεθίσματα με απτό και βιωματικό τρόπο.

Η επίσκεψη σε ένα μουσείο/αρχαιολογικό χώρο εξυπηρετεί ακριβώς σε αυτόν το σκοπό.
Να φέρει δηλαδή τους μαθητές σε διάλογο με πολλαπλά ερεθίσματα, οπτικά και ακουστικά ώστε να κατανοήσουν καλύτερα την γνώση που έχει προσφέρει ο εκπαιδευτικός στην τάξη.

Μέσα από μια ξενάγηση η ιστορία "ζωντανεύει", η φωτογραφία του σχολικού βιβλίου αποκτά υπόσταση και βοηθάει τα παιδιά να κατανοήσουν ότι η ιστορία είναι πραγματική και υπαρκτή κι όχι απλά λέξεις αποτυπωμένες στο χαρτί.

Τα αντικείμενα και οι τόποι λειτουργούν ως βίωμα κι έτσι το μάθημα της ιστορίας γίνεται συλλογική μνήμη.

Οι εξειδικευμένοι ξεναγοί μας, όλοι τους Ιστορικοί/Αρχαιολόγοι, μέσα από τις διηγήσεις τους βοηθούν τους μαθητές να γνωρίσουν , να κατανοήσουν και να εξοικειωθούν με τις δημιουργίες της πολιτιστικής μας κληρονομιάς ώστε να βιώσουν μία διαφορετική εμπειρία.

Στόχος μας είναι: οι μαθητές να αναπτύξουν ατομικές δεξιότητες, να καλλιεργήσουν την παρατηρητικότητα, τη μνήμη και τη φαντασία τους και να ψυχαγωγηθούν χωρίς να πλήξουν.

Κόστος συμμετοχής: €80/group
Για περισσότερες πληροφορίες και κρατήσεις: Καλέστε μας στο τηλέφωνο 690.729.0084

## Πως να κλείσετε μία ξενάγηση για το σχολείο/τάξη σας
Επιλέγετε μουσείο/αρχαιολογικό χώρο και πιθανές ημερομηνίες.
Μας στέλνετε αυτά τα στοιχεία με email ή τηλεφωνικά.
Επικοινωνούμε με το μουσείο/αρχαιολογικό χώρο για την διαθεσιμότητα και σας ενημερώνουμε για πιθανές εναλλακτικές.
Σας καθοδηγούμε για το πως να κάνετε την κράτηση στο μουσείο/αρχαιολογικό χώρο ή αναλαμβάνουμε εμείς να το κάνουμε αυτό εκ μέρους σας
Σας στέλνουμε γραπτώς την οικονομική πρότασή μας την οποία μας επιστρέφετε υπογεγραμμένη ώστε να ισχύσει η ανάθεση της ξενάγησης.
Πριν την ημερομηνία της ξενάγησης σας αποστέλουμε οδηγίες προετοιμασίας των μαθητών σας και πληροφορίες ραντεβού.
ΣΗΜΑΝΤΙΚΗ ΣΗΜΕΙΩΣΗ: Σας προτείνουμε να αποφύγετε να προγραμματίσετε την ξενάγηση των μαθητών σας από μέσα Απριλίου και έπειτα. Τότε ξεκινά η τουριστική σεζόν στην πόλη μας και οι αρχαιολογικοί χώροι και τα μουσεία μας κατακλύζονται από χιλιάδες κόσμου. Επιπλέον τότε προγραμματίζουν όλα τα σχολεία της περιφέρειας τις εκδρομές τους με αποτέλεσμα οι ώρες αναμονής αλλά και οι συνθήκες της ξενάγησης να είναι αποτρεπτικές!

----

Coverimage: 

- img_20161008_175506.jpg

----

Description: 

----

Featuredimage: 

----

Authortwitter: 

----

Message: 